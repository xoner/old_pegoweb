---
layout: page
section: ajuntament
title: Secretaria de l'alcalde
---
La Secretaria de l’Alcaldia de Pego està ubicada al segon pis de l’Ajuntament (plaça  de l’Ajuntament,  número 1). La seua cap, la Secretària de l’Alcalde, s’anomena Aurora Moratal.

Podeu posar-se en  contacte amb nosaltres utilitzant les següent vies:

* Per telèfon, cridant al 96 557 00 11
* Per fax,  al 96 557 25 83
* Per correu electrònic: alcaldia@pego.org
* Personalment, vinguent a les nostres oficines

### PER A QUÈ SERVEIX LA SECRETARIA DE L’ALCALDIA?

Estem per a ajudar al ciutadà en tot allò que necessite i siga de la nostra competència, així com per posar-lo en contacte amb qualsevol tècnic, treballador o departament si no sap on adreçar-se. A més a més, i sobre  tot, ací es treballa sobre tota aquella documentació que li  farà falta a l’Alcalde per  complir amb la seua tasca diària així com s’elaboren els escrits i ordes que baix la supervisió del Primer Edil serveixen per comunicar-hi coses als treballadors municipals i a tots  aquells que es posen en contacte amb ell mitjançant una entrevista o les  peticions presentades pel Registre General d’Entrada de l’Ajuntament. Per una altra banda, també es coordina l’agenda diària de l’Alcalde, és a dir, tot allò que té que fer durant la jornada per a que puga atendre tots els assumptes municipals. També s’elaboren en aquest departament tots els comunicats, notícies i bans que l’Alcalde vol fer públics. Per últim, aquest departament és l’encarregat de coordinar el Protocol davant de qualsevol acte.

### QUÈ CAL FER SI VOLEM CONCERTAR UNA REUNIÓ AMB L’ALCALDE?

Tot ciutadà, empresa o associació té el dret a ser escoltat per l’Alcalde per a exposar-li els seus problemes (si són de competència municipal), idees o consultes. Per això l’Alcalde de Pego disposa d’horaris durant la setmana per poder atendre’ls a tots ells. Per poder tenir una reunió  amb l’Alcalde cal adreçar-se a  la Secretaria de l’Alcaldia i demanar una cita amb ell. Es pot fer utilitzant qualsevol de les vies de contacte anteriorment esmentades. Segons la disponibilitat de l’Agenda de l’Alcalde, s’establirà la reunió.

Nota Important: **DEGUT A LA CONCURRÈNCIA DE L’AGENDA DE L’ALCALDIA, CAL ESTABLIR LA CITA AMB UN MÍNIM DE 15 DIES D’ANTELACIÓ**. Cal tenir en compte que a l’Ajuntament treballa una plantilla de professionals altament qualificada, per la qual cosa pot ser que el seu problema es puga solucionar directament  i d’una manera més ràpida parlant amb aquests tècnics i baix la supervisió de la Secretaria de l’Alcaldia. Per això recomanem que abans de demanar una reunió amb l’Alcalde se’ns consulte el cas a tractar per agilitzar així el nostre treball i trobar una solució més ràpida al seu problema o consulta.

 

### QUÈ CAL FER SI VOLEM EXPRESSAR UN SUGGERIMENT O FACILITAR  UN ESCRIT A L’ALCALDE?

Caldrà passar eixe escrit o el suggeriment (per escrit) pel Registre General  d’Entrada de l’Ajuntament de Pego (situat a la planta baixa de la Casa Consistorial). Així podrà emportar-se una còpia cap a casa degudament segellada, i a partir d’aleshores queda constància a  l’Ajuntament de la seua petició o escrit; amb això s’evita la seua pèrdua. Els tècnics del Registre d’Entrada diàriament faciliten tots eixos escrits personalment a l’Alcalde, al finalitzar la jornada.

 

I recorde: **A L’AJUNTAMENT DE PEGO ESTEM PER A SERVIR-LO**.
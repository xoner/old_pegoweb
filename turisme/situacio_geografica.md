---
layout: page
section: turisme
title: Situació geogràfica
---
Pego es troba en la comarca de La Marina Alta. situada al nord de la província d’Alacant i al sud de la província de València.

+-- {: .center}
[![Mapa Thumb](/images/turisme/mapa_espinya_small.jpg)](/images/turisme/mapa_espinya_big.jpg)
=--

### Com arribar
Es pot arribar per diferents vies segons d’on procedisques.

Pel nord, si véns per l’autopista A-7 has d’agafar l’eixida Oliva – Pego. Una vegada fora del peatge et dirigeixes cap al sud, es a dir, cap a Oliva, eixe tram de carretera és la Nacional N-332, quan ja has arribat a l’altre extrem de la població, a la dreta, hi ha una desviació cap a Pego, la comarcal 3318. Continua eixa carretera secundaria i arribaràs a Pego. Però si no te n’has adonat d’eixa desviació pots continuar uns quilòmetres més per la N-332 i a l’altura del Parc Natural agafes l’altra desviació a la dreta on podràs arribar a Pego gaudint del meravellós paisatge de la Marjal.

Si véns des d’Alacant, es a dir, des del sud cap al nord i vas per l’autopista A-7 has d’agafar l’eixida d’Ondara - Pego. Una vegada fora de l’autopista, ves en direcció cap a  València, creuant la població d’Ondara i El Verger per la nova circumval·lació fins l’eixida cap a Pego i en uns 10km. Arribaràs, aquesta és una carretera de muntanya amb un excel·lent paisatge però amb centenars de corbes el que fan que el recorregut siga més esgotador.

+-- {: .center}
[![Mapa Thumb](/images/turisme/mapa_situacio_pego_small.jpg)](/images/turisme/mapa_situacio_pego_big.jpg)
=--

## Clima mediterrani
La temperatura mitjana anual és alta, 18 graus, i també ho són les precipitacions, aproximadament uns 900mm anuals, que en gran mesura penetren en les muntanyes de natura calcària i originen una zona baixa amb un potent aqüífer, amb dos fonts i curts però, cabalosos rius: el Bullent i el de Racons o Molinell.

La tranquil·litat, l’excel·lent climatologia, l’extraordinària conservació del medi ambient, les properes platges d’arena fina i les aigües netes les modernes instal·lacions esportives i sanitàries, les festes, la varietat gastronòmica, l’amabilitat dels seus habitants i l’alta qualitat de vida fan de Pego el lloc idoni per viure o passar les seues vacances.
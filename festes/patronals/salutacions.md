---
title: Salutacions Festes Patronals
layout: page
section: festes
jqueryui: true
---
<div class="tabs">
    <ul>
        <li><a href="#alcalde" markdown="0">Alcalde</a></li>
        <li><a href="#regidor" markdown="0">Regidor de Festes</a></li>
    </ul>
    <div id="alcalde">
        <img class="inline-image" src="/images/festes/patronals/alcalde.jpg" alt="Carmelo Ortolà">
        <div class="speech" markdown="1">
Estimats conciutadans,

Un any mes, arriben uns dies molt marcats per al nostre poble: les nostres festes patronals. L’himne al Santíssim Ecce-Homo, comença amb unes paraules plenes de sentit per a tots nosaltres “Veniu fills de Pego, veniu, dels pares ens crida el fervor”.

Eixe fervor heretat dels nostres avant passats, eixa il·lusió per retrobar-nos en un ambient festiu i relaxat, son la millor prova de la nostra convivència pacífica i de la voluntat festera de tots els pegolins .

Des d’aquestes línies, voldria convidar-vos a tots a que participeu al màxim en els actes que des de la Regidoria de Festes amb l’inestimable col·laboració de les diferents associacions festeres i culturals, s’organitzen per a tots nosaltres.

Amb la confiança de que així serà, el vostre alcalde vos  desitja unes molt bones festes de la fira de 2013.

José Carmelo ORTOLA i SISCAR
        </div>
    </div>
    <div id="regidor">
        <img class="inline-image" src="/images/festes/patronals/regidor.jpg" alt="Raul Tamarit">
        <div class="speech" markdown="1">
A tots els Pegolins i Pegolines,

Un any més, és un plaer per a mí dirigir-vos aquestes línies per a convidar-vos a les nostres Festes Patronals on podreu gaudir de tots i cadascun dels actes que hem preparat per a tots els veïns, des de la Regidoria.

El nostre poble està ple d'arrels festeres que tenen en comú la música com a fil conductor i es que està present a gairebé totes les festes que tenim, des de les revetles i les batucades de Carnestoltes fins els passacarrers de falles, passant per les cornetes i tambors de setmana santa, o el so de la dolçaina i el tabal que podem sentir en qualsevol moment.

Enguany, com no podia ser d'una altra manera, els dies dedicats al nostre Patró també tindran un eix central conectat musicalment perquè la nostra setmana festera comença amb els concerts, de la Banda de Cornetes i Tambors de la Confraria del Ecce-Homo,  i dels grups Txarango, Aspencat, Smoking Souls i Vertigen; dirigits ambdós concerts a públics totalment diferenciats. Tindrem també un espectacle de “Varietés” amb artistes nacionals i enguany com a novetat podrem vore un autèntic espectacle Musical digne de qualsevol ciutat, que de segur no deixarà indiferent a ningú. A més, com ja s'ha convertit en una tradició la vespra del dia la Sang, tindrem l'actuació de la Clandestina, i la revetlla a càrrec de l'orquesta Montecarlo, al Pla de la Font; i com no, l'aurora al Patrò que enguany tè com a novetat, un nou itinerari, que donarà molta més intimitat i bellesa a les lletres i a les notes cantades pels confrares. I no puc oblidar-me de la música dels trons que acompassats esclataran amb la Mascletà a migdia a la plaça de l'Ajuntament per a celebrar el dia gran de les nostres festes, i com no podria ser menys a la nit tornarem a sentir una altra sintonia de foc i de llums amb el Castell de focs, que ens dirà que el dia ha acabat, i que el relleu el passem als Moros i als Cristians, i aleshores seran ells i les seues bandes i xarangues, qui entonaran la resta de dies les següents notes. I quan deixe de sonar l'últim músic de la Capitania Cristana el diumenge, de segur que ens quedem uns minuts sentint el ressó d'aquella última marxa.

Amics i amigues, els moments són díficils però de segur que si sentiu una musiqueta que entra per   la finestra, us asomeu a vore que passa, si és un passacarrer o hi ha concert o revetlla al Pla de la Font o al Poliesportiu. Per això es fan tots els actes del programa per a que acudiu i participeu, perquè estan pensats per a tots i cadascun de vosaltres; i no només tindrem actuacions musicals, tindrem moltes més coses, algunes com cada any i d'altres úniques enguany, com la pujada al campanar.

Aquests dies són per a gaudir de les vesprades llargues o les nits intenses, junts a la familia o el amics, perquè són les nostres festes, la nostra setmana gran, per això us convide a eixir al carrer i participar i viure cada experiència. Us esperem.


Bones Festes

Raul Tamarit
Regidor de Festes
        </div>
    </div>
</div>
---
layout: page_section
title: CMFPA Perez Ramos
section: educacio
---
### Requisits d'accés a la formació de persones adultes
Les persones adultes es podran incorporar a la Formació Bàsica de Persones Adultes a partir de l’any natural que es complisquen díhuit anys d’edat. També podran accedir els menors de 16 anys amb contracte de formació i l’alumnat estranger amb 17 anys que s’incorpori al sistema educatiu espanyol. Per a poder accedir als cursos de preparació de proves lliures (Graduat en Educació Secundària, accés a cicles de FP, etc.), hauran de tindre l’edat requerida, en la normativa vigent , per a l’accés a través de la prova específica corresponent al nivell educatiu de què es tracte. En el moment d’accedir a la formació de persones adultes s’efectuarà amb caràcter perceptiu una valoració inicial de cada persona adulta, per a procedir a la seua orientació i adscripció. Esta valoració inicial comprendrà aspectes relacionats amb els coneixements, experiències, habilitats i procediments que posseïsca cada persona i tindrà en compte els seus estudis anteriors, expectatives i interessos.

### Oferta educativa: Programes i cursos

1. Programes d'alfabetització i d'iniciació a la formació bàsica.
2. Programes per a adquirir i actualitzar la formació bàsica de les persones adultes fins a l’obtenció del títol de Graduat en Educació Secundària.
3. Cursos de preparació per a la prova perquè els majors de 18 anys puguen obtindre directament el títol de Graduat en Educació Secundària.
4. Cursos de preparació per a la prova d’accés als Cicles Formatius de Grau Mitjà.
5. Cursos de preparació per a l’obtenció de certificats oficials de coneixement de valencià.
6. Cursos per a immigrants orientats al coneixements de les llengües oficials de la Comunitat Valenciana.
7. Cursos per a promoure el coneixement de la realitat valenciana en tots els seus aspectes i, de manera específica, en tot allò que es relaciona amb la llengua i la cultura.
8. Cursos que promoguen el desenvolupament de la igualtat d’oportunitats, la superació de tota classe de discriminacions, la participació socioculturals i laboral.
9. Cursos que promouen la formació mediambiental.
10. Cursos que orienten i preparen per a viure el temps d’oci d’una forma creativa.

La duració de cada curs depèn de la preparació prèvia de cada persona i del temps disponible, i pot durar un o més anys acadèmics

+-- {.down-pdf}
* [Programació Curs 2011/2012](/pdf/Educacio/prog20112012.pdf)
* [Impres Sol·licitud de matricula 2011/2012](/pdf/Educacio/SolicitudFPA2011-2012.pdf)
* [Horaris curs 2011/2012](/pdf/Educacio/horariFPA2011-2012.pdf)
=--

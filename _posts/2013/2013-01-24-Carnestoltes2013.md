---
title: El carnestoltes s'arrela als carrers de Pego
layout: post
author: Regidoria de Festes
---
<a class="inline-image" href="/images/news/20121218-GuanyadorCartellCarnestoltes2013_big.jpg" title="Carnestoltes 2013">
    <img src="/images/news/20121218-GuanyadorCartellCarnestoltes2013_small.jpg" alt="Carnestoltes 2013" />
</a>

El pròxim **9 de febrer** celebrarem el Carnestoltes a Pego. Com l'any passat les disfresses tornaran a omplir els carrers del poble i durant unes hores els principals carrers estaran plens de festa i de gent. A l'edició anterior es va recuperar l'esperit tradicional del Carnestoltes i l'experiència va ser un èxit de manera que enguany es tornarà a repetir, , sempre tenint respecte pel poble i pel veïns.

Enguany la tradicional **desfilada començarà a les 23:30**, on es decidiran els premis a la millor disfressa individual i a la millor colla, i com a novetat, la música acabarà més prompte, a les **5 del matí**, dins del casc urbà, mentre que a l'avinguda Joan Carles I tindrem totes les macrodiscomòbils junt a les discoteques de Pego,s'ampliarà l'horari fins ben entrada la matinada, per a intentar respectar també a aquells pegolins que no volen participar de la festa i també tenen dret al seu descans.

De la mateixa manera, també s'oferirà a la gent del poble la possibilitat de posar “barres” a les zones permeses. Per això, tota la gent que vulga posar una barra la Nit de Carnestoltes haurà d'omplir la <span style="text-decoration: underline" markdown="1">*sol·licitud*</span> adjunta i presentar-la a l'Ajuntament des del dia 22 fins el 31 de gener, una vegada les tinga'm totes farem un sorteig el dia <span style="text-decoration: underline" markdown="1">*1 de febrer*</span>, tal i com ho expliquem al <span style="text-decoration: underline" markdown="1">*document adjunt*</span> a la sol·licitud. Podeu descarregar-se els documents ací, o recollir-los a l'Ajuntament.

Com en edicions anteriors hi haurà tres zones de música, una al Pla de la Font amb l'Orquestra _“Limite”_, altra a la Plaça del Mercat amb la _“Crash”_ i recuperem un nou emplaçament a l'Avinguda d'Alacant (encreuament Passeig Reina Sofia) amb l'orquestra _“Tribu”_. Per tant tindrem al **casc urbà** orquestres que acabaran a les **5 del matí** i macrodiscomòbils als **voltants de l'Avinguda Rei Joan Carles I**, que tancaran el Carnestoltes a les **8 de la matinada**. Per suposat, per a tots el veïns perjudicats s'habilitarà un pàrquing amb vigilància privada per a poder deixar els vehicles fins l'endemà de matí.

I per a completar la Diada de Carnestoltes, pel matí tindrem la II Desfilada Infantil a les 11 del matí des de la Plaça del Marcat fins el Pla de la Font, on hi haurà jocs i animació infantil per a tots els xiquets. **Per això heu d'apuntar-se a l'Ajuntament per classes o quintes.**

Per a acabar el Carnestoltes, el dia **16 de febrer** celebrarem l'**Enterro de la Sardina**, amb un passacarrer que **eixirà** des de la **Plaça de l'Ajuntament a les 00:00** i després hi haurà correfocs a càrrec de “Foc i Som”, amb el seu espectacle _"The wall"_

Qualsevol dubte o qüestió, dirigir-se a la Regidoria de Festes (2on pis Ajuntament).


<p class="center" markdown="1">**GAUDIM DE L'AUTÈNTIC CARNESTOLTES A PEGO.**</p>


### Documents adjunts

{: .pdf-list}
* [Document adjunt referent a les barres de carnestoltes](/pdf/noticies/20130124-AdjuntALesBarres.pdf)
* [Sol·licitud barres carnestoltes](/pdf/noticies/20130124-SolicitutDeBarresCarnestoltes2013.pdf)
---
title: Gala benèfica a favor del banc d'aliments de Pego
layout: post
author: Ajuntament de Pego
---
<a class="salone-image center" href="/images/news/20131128-cartell-gala-banc-aliments-big.jpg" title="Cartell gala benèfica a favor del banc d'aliments de Pego">
    <img src="/images/news/20131128-cartell-gala-banc-aliments-small.jpg" alt="Cartell gala benèfica a favor del banc d'aliments de Pego">
</a>

El proper dia **7 de Desembre** al **Teatre Municipal de Pego** tindrà lloc una Gala Benèfica a favor del Banc d'Aliments de Pego. En ella participaran artistes del nostre poble i comarca que tots coneixem (La Gossa Sorda, Smoking Soul's, Ball Analia, Jaume Ginestar, Fernando "Melonet", Coral del C.E.A.M., l'Orfeo de Pego, Niños Cantores, Fernando "El pur", Blat, The Dancers!!! [Eva Morera i Carlos Portes]) i que desinteressadament aportaran el seu granet d'arena per a formar part d'aquest projecte que fa un any que es va posar en marxa i que ha aconseguit involucrar a gran part de la societat de Pego.

La **gala benèfica** començarà a les **22h** i podreu **comprar** les **entrades a 5 euros** en **qualsevol Associació participant** o també podeu col·laborar en la Fila 0, fent l'ingrés al banc o comprant l'entrada Fila 0.


El Banc d'Aliments va nàixer com una iniciativa de l'Ajuntament, de la mà de la Mancomunitat de Serveis Socials, per a cobrir unes necessitats que eren impossibles de satisfer de cap altra manera. I gràcies a Associacions com  Ames de Casa “Lucentum”, Dones Cabal Pego, Cáritas Pego, Falla Convent, Falla la Plaça, Falla la Font, Les AMPES, AMADEM, Asociació de Comerciants de Pego, Agrupació Musical de Pego, Boixeteres, Obrint Camí, Associació Esperança, Bàsket Pego, i molts molts més voluntaris que col·laboren desinteressadament, bé siga cada setmana, o puntualment, perquè qualsevol ajuda sempre és bona. Però encara és necessària més ajuda.


**Volem agraïr a tots aquests voluntaris el temps que dediquen a aquesta i a totes les iniciatives, perquè sense el seu temps seria impossible portar-les endavant.**

<p class="center">Moltes Gràcies.</p>
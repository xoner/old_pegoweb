---
title: Programació Carnestoltes 2014
layout: post
author: Ajuntament de Pego
date: 2014-02-26T10:00
longPost: true
---
<a class="salone-image center" href="/images/news/20140124-carnestoltes-pego-2014-big.jpg" title="Carnestoltes 2014">
    <img src="/images/news/20140124-carnestoltes-pego-2014-small.jpg" alt="Carnestoltes 2014" />
</a>

El pròxim 1 de març se celebrarà el Carnestoltes a Pego. Com fa uns anys les disfresses tornaran a omplir els carrers del poble i durant unes hores els principals carrers estaran plens de festa i de gent. La idea de recuperar l'esperit tradicional del Carnestoltes va ser un èxit de manera que enguany es tornarà a repetir, la novetat d'enguany es trasllada al divendres ja que per als que no volen les aglomeracions del dissabte, s'ha preparat al Pla de la Font un concert amb grups de Pego per a poder gaudir de la música i tindre un cap de setmana complet de festa, sempre tenint respecte pel poble i pel veïns.

A més com sempre s'ha assolit la tradició de la desfilada de Carnestoltes infantil el dissabte pel matí, amb la col·laboració enguany per a l'organització de la Filà Capitana Conqueridores de Pego.

Per al dissabte 1 de març:

<div id="extended">&nbsp;</div>

* Hi haurà **tres zones de música**; una al Pla de la Font, l'altra a la Plaça del Mercat i la tercera a la Plaça de l’Antic Regne. La Primera, amb una espectacular macrodiscomòbil, serà el punt de concentració de tota la gent abans de la desfilada, i tindrà un horari de 23:00 fins les 2:30; mentre que les altres dos acabaran a les 6 de la matinada. Les orquestres seran “La Bruja” i “Crash”, que es combinaran amb la música de DJ's de renom per a que no pare la música en tot la nit. A més per ser un dia important, la zona de les discoteques i pubs, tindran un horari especial de tancament, i també trauran al carrer la seua música muntant macrodiscomòbils  pels  voltants. Aquesta zona serà l’última en tancar la música a les 8h per a intentar respectar també a aquells pegolins que no volen participar de la festa i també tenen dret al seu descans.

* S'oferirà a les associacions i veïns la possibilitat de posar barres en la zona de la plaça del Mercat, i també en L’Avinguda d’Alacant i La Plaça de L’antic Regne, per tant seguim apostant pels pegolins.

* Per suposat, **per a tots el veïns** de les **zones** on es concentra tota la **festa** s'habilitarà un **pàrquing gratuït** amb vigilància privada per a poder deixar els vehicles des de el dissabte a les 17:00h fins el diumenge dia 2 a les 12:00 del matí, situat al recinte de Multiactivitats la Trilladora.

* Al llarg de tota la zona es distribuiran **WC's químics**.

* També hi haurà destinats llocs per als **llocs de venda de menjar** pròxims a la zona de les orquestres.

* S'habilitaran **zones de pàrking** per a **autobusos i vehicles** que arriben durant la vesprada i la nit, en l'àrea del polígon industrial de la Carretera de Dénia, així com els carrers pròxims a l'Avinguda Alcalde Fernando Alemany Ortolà, i al polígon industrial de Pego.

* **Es tancaran algunes zones o carrers** en els que tradicionalment es van produir problemes en edicions anteriors, i que l'any passat ja es van solucionar prenent aquestes mesures, ja que estarà prohibit el pas dels vianants, a excepció dels veïns degudament identificats. Totes aquestes zones estaran vigilades i controlades pels membres d'una empresa de Seguretat privada contractada expressament per al servei de Carnestoltes 2014.

* Es disposaran de diverses zones amb **ambulàncies i dos hospitals de campanya**, un d’ells mòbil, el primer estarà situat al Pla de la Font a l’eixida de la desfilada i més tard prop de la carretera d’Oliva; l’hospital de campanya fixe estarà a l'ambulatori.

* També tindrem **reforç** de la plantilla de la **Policia Local de Pego**, així com de gran quantitat d'efectius de la **Guàrdia Civil**, i una empresa de **Seguretat Privada**, que vetlaran per a vigilar que tot vaja bé i els veïns puguen gaudir del Carnestoltes.

* El **servei de neteja** començarà la feina a partir de les **6 de la matinada**, des de les afores fins el centre del poble, per a evitar les majors molèsties als veïns. Demanem paciència perquè serà un dia complicat però a migdia el poble estarà completament net.

<p class="center">Pego, 24 de febrer de 2014</p>

<p class="center">Raul Tamarit Seresola</p>
<p class="center"><strong>Regidor de Festes</strong></p>
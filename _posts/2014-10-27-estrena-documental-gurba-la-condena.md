---
title: Estrena del documental 'GURBA (LA CONDENA)'
layout: post
author: Ajuntament de Pego
---
<a class="salone-image center" href="/images/news/20141027-documental-gurba-la-condena-big.jpg" target="_blank" title="Caartell Gurba - La condena">
    <img style="max-width: 306px" src="/images/news/20141027-documental-gurba-la-condena-small.jpg" alt="Caartell Gurba - La condena">
</a>

L'estrena del documental **'GURBA (LA CONDENA)'**, dirigit i produït per Miguel Ángel Tobías, es farà a Pego el proper dissabte 15 de novembre al Cinema municipal. A les 20h.

**'GURBA (LA CONDENA)'** mostra el dia a dia d'alguns refugiats saharauis dels campaments de Tindouf (Argelia). El documental reflectix la duresa extrema d'un exili que s'allarga des de fa més de 40 anys. Ens descobrix la realitat desconeguda de les tortures, les mines i els mutilats per la seua causa, la desnutrició infantil o les malalties mentals que assetgen el Poble Saharaui. Una denúncia a la vulneració dels Drets Humans.

Ha estat seleccionat a la millor pel·lícula documental a Argentina. Durant aquest any s'estrenarà a la resta d'Espanya i del món.

El dia de l'estrena tindrem la presència del director i productor, Miguel Ángel Tobías.

L'entrada-donatiu per assistir a l'estrena de **'GURBA (LA CONDENA)'** és de 5€. S'obsequiarà amb un DVD a tots els assistents  per agrair l'assistència i la col·laboració. També es pot col·laborar comprant, per 3€, fila 0.

Tot els diners que es recapten seran destinats al **BANC D'ALIMENTS DE PEGO**.

Les entrades les podreu comprar en:

* A serveis socials
* A la casa de cultura
* Als voluntaris del banc d'aliments
* Babaanca
* Óptica Pego.
* Milar Pego.

### Enllaços d'interés

* [Vídeo de Miguel Ángel Tobías on parla sobre el documental](http://www.youtube.com/watch?v=_80g6x84dD8&sns=fb)

* [Tràiler que han fet especialment per a l'estrena a Pego](https://www.facebook.com/video.php?v=10204750753918669)&set=vb.1531935693&type=2&theater
---
title: II Jornades Gastronòmiques Arròs Bomba Pego
layout: post
author: Regidoria de Turisme
---
<a class="salone-image center" href="/images/news/20130528-jornades-gastronomiques-arros-bomba-pego-big.jpg">
    <img src="/images/news/20130528-jornades-gastronomiques-arros-bomba-pego-small.jpg" alt="II Jornades Gastronòmiques Arròs Bomba Pego" />
</a>

Pego celebrarà les II Jornades gastronòmiques de l’arròs de Pego

Les regidories de Turisme i Creama de l’Ajuntament de Pego, en col·laboració amb els restaurants de Pego, han organitzat les II Jornades gastronòmiques de l’arròs de Pego.
Estes jornades van nàixer l'any passat per donar a conèixer la importància i la versatilitat de l’arròs bomba pegolí.
Després d'aquella primera experiència, la segona edició d’estes jornades es tornen a repetir però amb un format diferent, ja que l’any passat va tenir lloc durant una setmana a finals d’abril i que ara es desenvoluparan els tres primers caps de setmana de juny.

Cada divendres, dissabte i diumenge alguns d’estos 13 restaurants permetran als veïns i veïnes de Pego i els seus visitants degustar estos plats d’arròs típics, com són la Crosta, paella, arròs a banda, etc. Els menús especials tenen un preu de 15 euros i inclouen, a més del plat principal, entrants, postre, café i beguda. Això sí, per a gaudir d’ells caldrà, prèviament, reservar. A més, en esta ocasió s'amplia l'oferta i s'elaboraran menús per a xiquets i xiquetes per 7,50€.
A la pàgina web pegoilesvalls.es i www.creama.org es publicarà el programa, i a les xarxes socials de Pego i les valls i de Creama Pego (facebook i twitter) s’anunciarà cada dia el menú i els restaurants que participen.

Complementàriament a aquestes jornades, el dissabte 1 de juny el parc natural ha organitzat una visita guiada gratuïta a la marjal de Pego on es visitarà la Muntanyeta verda i la zona del Salinar. Els telèfons per a inscriure's són 96 642 32 05 i 679 19 52 27.